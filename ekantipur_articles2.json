[
    {
        "headline": "संघीय संसद् महासचिव गौतमले दिए राजीनामा, पाण्डेय सिफारिस",
        "summary": "संघीय संसद्का महासचिव भरतराज गौतमले पदबाट राजीनामा दिएका छन् । उनले आइतबार राष्ट्रपतिसमक्ष राजीनामा बुझाएका हुन् ।",
        "link": "https://ekantipur.com/news/2023/12/11/federal-parliament-general-secretary-gautam-resigns-pandey-recommended-as-new-general-secretary-02-36.html",
        "time": [
            "मंसिर २५, २०८०"
        ],
        "writer": [
            "कान्तिपुर संवाददाता"
        ],
        "writer url": [
            "https://ekantipur.com/author/author-14301"
        ],
        "image": [
            "https://assets-cdn-api.kantipurdaily.com/thumb.php?src=https://assets-cdn.kantipurdaily.com/uploads/source/news/kantipur/2023/politics/gautam-and-pandey-11122023072224-1000x0.jpg&w=1000&h=0"
        ],
        "paragraphs": [
            "काठमाडौँ — संघीय संसद्का महासचिव भरतराज गौतमले पदबाट राजीनामा दिएका छन् । उनले आइतबार राष्ट्रपतिसमक्ष राजीनामा बुझाएका हुन् ।",
            "",
            "गौतमको राजीनामापछि संघीय संसद्को नयाँ महासचिवमा हाल सचिव रहेका पद्मप्रसाद पाण्डेय सिफारिस भएका छन् । सभामुख देवराज घिमिरे र राष्ट्रिय सभाका अध्यक्ष गणेशप्रसाद तिमिल्सिनाले पाण्डेयको नाम सिफारिस गरेका हुन् ।",
            "'संविधानको धारा १०६ बमोजिम प्रतिनिधि सभाको सभामुख र राष्ट्रिय सभाका अध्यक्ष दुवैको संयुक्त सिफारिसमा संघीय संसदको महासचिवमा प्रतिनिधि सभाका सचिव पद्म प्रसाद पाण्डेयको नाम सिफारिस भएको छ । संघीय संसद सचिवालयका महासचिव डा. भरतराज गौतमले घरासयी कारण देखाउँदै २४ मंसिर, २०८० मा राष्ट्रपतिसमक्ष राजीनामा दिनुभएको थियो' सभामुखका प्रेस सल्लाहकार शेखर अधिकारीले जारी गरेको प्रेस नोटमा उल्लेख छ ।",
            "गौतम २०७७साल वैशाख २२ देखि संसद् महासचिवको रुपमा कार्यरत थिए । उनी संसद् सेवाबाट बढुवा हुँदै सचिव भई महासचिव बनेका थिए ।",
            "हाल सिफारिस भएका पाण्डेय गत वैशाखमा संघीय संसदको सचिव बनेका हुन् । त्यसअघि उनी नायव महान्यायाधिवक्ताको रुपमा कार्यरत थिए ।",
            ""
        ]
    },
    {
        "headline": "बन्दुक बिसाएर वन्यजन्तु संरक्षणमा",
        "summary": "बर्दिया निकुञ्जसित जोडिएको सुर्खेतको बराहताल गाउँपालिका–३, राजकाँडाका रणबहादुर बुढाको दैनिकी फेरिएको १२ वर्ष बितिसक्यो । कुनै बेला भरुवा बन्दुक बोकेर निकुञ्ज छिर्थे । बँदेल, रतुवा र जरायोको सिकार गर्थे र सुकुटी बनाएर बेच्थे । उनको आम्दानीको मुख्य बाटो नै यही थियो । तर, हिजोआज यिनै रणबहादुर वन्यजन्तु संरक्षणमा मात्रै जुटेका छैनन्, आम्दानीको फरक बाटो समातेर व्यस्त दैनिकी बिताइरहेका छन् । ",
        "link": "https://ekantipur.com/feature/2023/12/11/conserving-wildlife-with-guns-58-49.html",
        "time": [
            "मंसिर २५, २०८०"
        ],
        "writer": [
            "दीपेन्द्र बडुवाल"
        ],
        "writer url": [
            "https://ekantipur.com/author/author-9028"
        ],
        "image": [
            null
        ],
        "paragraphs": [
            "सुर्खेत — बर्दिया निकुञ्जसित जोडिएको सुर्खेतको बराहताल गाउँपालिका–३, राजकाँडाका रणबहादुर बुढाको दैनिकी फेरिएको १२ वर्ष बितिसक्यो । कुनै बेला भरुवा बन्दुक बोकेर निकुञ्ज छिर्थे । बँदेल, रतुवा र जरायोको सिकार गर्थे र सुकुटी बनाएर बेच्थे । उनको आम्दानीको मुख्य बाटो नै यही थियो । तर, हिजोआज यिनै रणबहादुर वन्यजन्तु संरक्षणमा मात्रै जुटेका छैनन्, आम्दानीको फरक बाटो समातेर व्यस्त दैनिकी बिताइरहेका छन् । ",
            "",
            "सुर्खेतको वराहताल गाउँपालिका–३, राजकाडाका होमस्टे सञ्चालक रणबहादुर बुढा । तस्बिर : मनोज पौडेल/कान्तिपुर",
            "हिजोआज रण र उनकी पत्नी धनसरालाई खेतीपाती र बस्तुभाउ स्याहार्न भ्याइनभ्याइ छ । खोरका २८ बाख्रा, भर्खरै ब्याएको एउटा भैंसी र एक हल गोरुको रेखदेखले मात्रै उनको काम सकिँदैन । निकुञ्जसँग जोडिएको पाखोबारीमा लगाइएको गहुँ र चनादेखि अदुवा, टिमुर, आँप र कागतीको स्याहारमा उनको समय बित्छ । यसका अलावा उनले घरछेउमा दुई कोठाको होमस्टे पनि चलाएका छन् ।",
            "२०५६ मा जन्मेका उनका जेठा छोरा डम्बर कैलालीको लम्कीमा बसेर पढ्दै छन् । छोराको जन्म साल उनलाई बारम्बार याद किन आउँछ भने त्यही सालबाट उनले वन्यजन्तु सिकार थालेका थिए । त्यसो गर्नु त्यतिबेलाको उनको बाध्यता थियो । परम्परागत खेतीपातीले खानै पुग्थेन । ‘कि भारत गएर मजदुरी गर्नुपर्थ्यो,’ रणबहादुरले भने, ‘हैन भने सिकार गरेर जनावरको सुकुटी बनाएर बेचेर गुजारा गर्थ्यौं ।’ उनले आफ्ना बुबाको भरुवा बन्दुक चलाउन सिकेका थिए । त्यही लिएर सिकार खेल्न निस्कन्थे । ‘मेरो मात्रै होइन, यहाँका अधिकांशको काम सिकार गर्ने थियो,’ उनले भने, ‘जंगलमा जनावर मार्ने, सुकुटी तयार गरेर ल्याउने र दलाललाई बेच्ने गरिन्थ्यो ।’ यसरी उनले ६/७ वर्ष सिकारमा बिताए ।",
            "बर्दिया निकुञ्ज मुख्यालयबाट टाढा र सुरक्षा पोस्ट नभएकाले रोकटोक गर्ने कोही हुन्थेन । मुलुकमा सशस्त्र द्वन्द्वका बेला चुरे क्षेत्रमा चोरी सिकारले मौलाउने अवसर पाएको थियो । चुरे क्षेत्रका बस्ती बर्दिया र सुर्खेतको पानीढलोमा रहेका छन् । दक्षिणपट्टि निकुञ्ज रहेको छ । उत्तरतर्फ बस्ती छन् । चुरेको चुली नै बस्ती र जंगल छुट्याउने सिमाना हो ।",
            "सुर्खेतको वराहताल गाउँपालिका–३, राजकाडामा पर्यटकका परिकार बनाउन संग्रह गरी राखिएको मैकै । तस्बिर : मनोज पौडेल/कान्तिपुर",
            "वन्यजन्तु हानि नियन्त्रण गर्न र उत्तरी क्षेत्रका बासिन्दालाई संरक्षणमा क्रियाशील गराउन २०६७ पुस १ मा निकुञ्ज प्रभावित सुर्खेतका बस्ती समेटेर मध्यवर्ती क्षेत्र घोषणा गरियो । त्यसपछि यहाँका युवालाई समूहमार्फत संरक्षण शिक्षा प्रदान गर्न थालियो । उत्तरी क्षेत्रमा मध्यवर्ती सामुदायिक वन गठन गरेर चारवटा उपभोक्ता समिति बनाइयो । गाउँमा संरक्षण क्रियाकलाप सुरु भएपछि रणबहादुर चोरी सिकारमा संलग्नको आरोपमा पक्राउ परे । उनलाई निकुञ्ज मुख्यालय ठाकुरद्वारा लगियो । त्यसबेला उनकी बहिनी चन्द्रा तरङ्गा–सिद्धचुली मध्यवर्ती उपभोक्ता समितिकी कोषाध्यक्ष थिइन् । ‘ममाथि आरोप मात्र थियो, प्रमाणसहित पक्राउ परेको थिइनँ,’ रणबहादुरले भने, ‘त्यसैले समितिले जिम्मेवारी लिएपछि १० हजार धरौटी बुझाएर छुटें ।’",
            "यो घटनापछि सिकार गरेको पाइएमा समितिले जिम्मेवारी नलिने भयो । आफ्नै बहिनी चन्द्रा संरक्षणमा लागेका बेला आफू पक्राउ परेको र समितिले यस्ता घटना दोहोरिए जिम्मेवारी नलिने भएपछि रणबहादुरले आफूलाई परिवर्तन गर्ने सोच बनाए । त्यसपछि उनले बन्दुक बहिनीलाई बुझाएर संरक्षणमा सक्रिय हुने प्रतिबद्धता जनाए । बन्दुक बुझाएकै दिनबाट आफ्नै खुट्टामा उभिएर देखाउने कसम खाएको उनले बताए । बन्दुक बुझाएपछि सिकारमा आश्रित अन्य स्थानीय बासिन्दा रणबहादुरसित रिसाए । त्यस्ता व्यक्तिले रणबहादुरलाई ‘मार्छु’ समेत भने । वन्यजन्तु संरक्षण गर्दा मिल्ने लाभ र मारेपछि हुने कानुनी कारबाहीबारे बुझाएपछि स्थानीय हतियार बुझाउन तयार भएको उनले बताए ।",
            "बर्दिया राष्ट्रिय निकुञ्जको उत्तरी मध्यवर्ती क्षेत्र सुर्खेत जिल्लामा अवैध हतियार बुझाउन आएका स्थानीय । तस्बिर सौजन्य : राष्ट्रिय प्रकृति संरक्षण कोष, बर्दिया",
            "बन्दुक बुझाएपछि आसपासका गाउँबाट समेत सिकार छाडेर संरक्षणमा सक्रिय हुने बढ्दै गए । रणबहादुरका अनुसार गाइनेकाँडा, राजकाँडा, बुङगाड, सिद्धगैरा र गुराँसेबाट ११ थान बन्दुक स्वस्फूर्त बुझाइएको थियो । अहिले यहाँ कोही पनि सिकारमा संलग्न नरहेको रणबहादुरले बताए । ‘परिवार नै संरक्षणमा सक्रिय छन्,’ उनले भने, ‘गाउँले नै चोरी सिकार रोक्न लागेका छन् ।’",
            "बराहताल–३, लेकगाउँका गंगाराम सुनार गुजाराका लागि भारतका विभिन्न स्थानमा पुगेर मजदुरी गर्छन् । यसपटक दसैं मनाउन गाउँ फर्किएका उनी मंसिर तेस्रो साता भारतको गढवाल मजदुरी गर्न जाने तयारीमा छन् ।",
            "आफ्ना बाउ–बाजेले समेत गाउँमा सिकार गर्ने उनले सुनाए । पहिले वन्यजन्तु जोगाउनुपर्छ भन्ने माहोल थिएन । गाउँलेलाई संरक्षण गरेबापत लाभ मिल्छ भन्ने जानकारी थिएन । यहाँका बस्तीलाई निकुञ्जको मध्यवर्ती क्षेत्र घोषणा गर्ने बेला आएका निकुञ्ज कर्मचारीले विकास निर्माण हुने, गाउँमा सडक बन्ने र खानेपानी उपलब्ध हुने आश्वासन दिएको सुनारले बताए । संरक्षणमा सघाएबापत गाउँ विकास हुने र आय आर्जनका कार्यक्रम सञ्चालन हुने आश्वासन पाएपछि लेकगाउँ, नर्सिङकाँडा, हर्रेकाँडा, केलाडीलगायत बस्तीबाट ६८ थान भरुवा बन्दुक बुझाएको उनले बताए । हतियार बुझाउनुभन्दा पहिले गाउँमा चाडबाड आयो कि जंगलमा सिकार खेल्न जाने चलन थियो । ‘चाडबाडमा जंगल गएर घोरल, मृग हानौं भन्ने हुन्थ्यो,’ उनले भने, ‘वन्यजन्तु मारे कानुन लाग्छ भन्ने जानकारी थिएन ।’ मध्यवर्ती क्षेत्र घोषणासँगै कानुनी प्रावधानबारे बुझेपछि हतियार बुझाएको उनले बताए ।",
            "सुर्खेतको वराहताल गाउँपालिका–१, मा रहेको पर्यटकीय गाउँ तेलपानी । तस्बिरः मनोज पौडेल/कान्तिपुर",
            "बराहताल–१, तेलपानी गाउँ निकुञ्जको ढिकमा छ । यहाँका बासिन्दा खेतीपातीमा निर्भर छन् तर पनि उब्जनीले बाह्रैमास धान्दैन । त्यसैले ८० हाराहारी घर रहेको बस्तीका अधिकांश बासिन्दा मजदुरीका लागि भारतका विभिन्न सहर आउजाउ गर्छन् । ‘अन्नबाली आधा भित्र्याउँछौं,’ स्थानीय दलबहादुर वलीले भने, ‘आधा वन्यजन्तुले खान्छन् ।’ निकुञ्जले वन्यजन्तुले बाली नोक्सान पुर्‍याएबापत राहत दिन्छ । तर, यहाँका बासिन्दाका लागि राहत लिन सहज छैन । राहतका लागि सिफारिस बनाउन वडा कार्यालय पुग्न एक दिन लाग्छ । कृषि र भेटनरी कार्यालय त्यति नै दूरीमा छन् । निकुञ्जको मुख्य कार्यालय आउजाउ गर्न बास बस्नुपर्छ । ‘चार हजार राहत लिन आठ हजार रुपैयाँ खर्च हुन्छ,’ उनले भने, ‘प्रक्रियामै धेरै खर्च हुने भएपछि राहत लिन कोही जाँदैनन् ।’",
            "सुर्खेतको वराहताल गाउँपालिका, हर्रैकाडमा रहेको होमस्टे । तस्बिर : मनोज पौडेल/कान्तिपुर",
            "तेलपानीबाट सुर्खेत सदरमुकाम वीरेन्द्रनगर २० किलोमिटर दूरीमा छ । दक्षिणमा बर्दियाको भुरीगाउँ बजार नजिक रहेको छ । यहाँको हरिहरपुर मध्यवर्ती उपभोक्ता समितिअन्तर्गत चोरी सिकार नियन्त्रण युवा परिचालन उपसमिति अध्यक्ष डम्बरबहादुर बडुवालले मध्यवर्ती क्षेत्र घोषणापूर्व चोरी सिकारका घटना धेरै हुने गरेको बताए । मध्यवर्ती क्षेत्र घोषणापछि स्थानीय युवा संरक्षणमा क्रियाशील भएकाले चोरी सिकार नियन्त्रण सम्भव भएको उनले बताए । उपसमितिमा ५१ जना युवा आबद्ध छन् ।",
            "‘हामीले चोरी सिकार गर्दा दुःख पाइन्छ, जेल जानुपर्छ भनेर कानुनी व्यवस्थासम्बन्धी बुझाउने गरेका छौं,’ उनले भने, ‘टोल–टोलमा संरक्षणसम्बन्धी जनचेतनाका कार्यक्रम सञ्चालन गरिरहेका छौं ।’ उनका अनुसार साविक हरिहरपुर गाविसबाट ७८ थान हतियार बुझाएका थिए । शिक्षा अभावले गर्दा स्थानीयलाई सम्झाउन चुनौती रहेको उनले बताए । यहाँ संरक्षणमा क्रियाशील व्यक्तिले दुःख दिएको र सिकार गर्न बाधा पुर्‍याइरहेको भ्रम स्थानीयमा रहेकाले त्यो हटाउन चुनौती रहेको उनले बताए । मध्यवर्ती क्षेत्र स्थापनापछि निकुञ्जको आम्दानी बाँडफाँट भएर उपभोक्ता समितिमा आउने र उक्त आम्दानी बाँडफाँटको आधार जनसंख्या बनाइएकाले थोरै रकम आउने गरेको बडुवालले बताए । ‘यहाँका लागि राजस्व बाँडफाँटको आधार भूगोल बनाउनुपर्छ,’ उनले भने, ‘तराईमा जस्तो यहाँ धेरै जनसंख्या छैन ।’",
            "सुर्खेतको वराहताल गाउँपालिका-३, लेकगाउँमा होमस्टेमा आएका पाहुनालाई खाजा बनाउँदै । तस्बिर : मनोज पौडेल/कान्तिपुर",
            "तरङ्गा–सिद्धचुली उपभोक्ता समिति अध्यक्ष चन्द्रा बुढाले उत्तरी क्षेत्रमा मध्यवर्ती क्षेत्र स्थापना हुनुभन्दा अगाडि अधिकांशले सिकार खेल्ने गरेको बताइन् । आफ्ना दाइ रणबहादुर समेत सिकारमा संलग्न भएकाले घरभित्रबाटै बन्दुक बुझाएर संरक्षण अभियान अगाडि बढाइएको उनले बताइन् । मध्यवर्ती क्षेत्र घोषणा भएपछि आर्थिक वर्ष २०६७/६८ र २०६८/७९ मा स्थानीयलाई संरक्षणको महत्त्व बुझाएर बन्दुक संकलन गरिएको बताइन् । २०६४ सालमा संरक्षणसम्बन्धी तालिममा सहभागी भएपछि आफू अभियानमा संलग्न भएको उनले बताइन् । बन्दुक बुझाएर स्थानीय संरक्षणमा क्रियाशील भए पनि निकुञ्जले यहाँका बासिन्दाको जीवनस्तर उकास्न ध्यान नदिएको उनले बताइन् । उनले भनिन्, ‘सुरुमा निकुञ्जले विभिन्न परियोजना ल्याउने भनेको थियो, अहिले त्यस्ता कार्यक्रम सञ्चालन नहुँदा स्थानीयमा आक्रोश र निराशा छ ।’",
            "सुर्खेतको वराहताल गाउँपालिका १, तेलपानीमा रहेको होमस्टे । तस्बिर : मनोज पौडेल/कान्तिपुर",
            "बर्दिया राष्ट्रिय निकुञ्जका पूर्वप्रमुख संरक्षण अधिकृत रमेशकुमार थापाले निकुञ्जको आम्दानीबाट चुरेका बस्तीमा केही प्रतिशत शिक्षा, स्वास्थ्य र खानेपानीमा खर्च गर्न सकिने साथै निकुञ्जले सञ्चालन गर्ने परियोजनाबाट स्थानीयको जीविकोपार्जनमा सहयोग पुग्ने उद्देश्यले मध्यवर्ती क्षेत्रमा समावेश गरिएको बताए । यहाँका बासिन्दाको चोरी सिकार पेसा नभए पनि उनीहरूले हतियार राख्ने र बाहिरबाट आएका व्यक्तिले दुरुपयोग गरेको पाइएपछि कानुन सम्झाएर अवैध हतियार परित्याग गर्न लगाइएको उनले बताए । ‘संरक्षणका दृष्टिकोणले त्यस्ता हतियार चुनौती थिए,’ उनले भने, ‘बाहिरी मान्छे आएर सिकारमा प्रयोग गर्थे ।’",
            "सुर्खेतको वराहताल गाउँपालिका १, तेलपानीमा रहेको होम स्टेमा आएका पाहुनालाई खाजा बनाउँदै । तस्बिरः मनोज पौडेल/कान्तिपुर",
            "कानुनी रूपमा प्रक्रिया मिलाएर हतियार बुझाएपछि स्थानीयलाई १० वाटको सोलार प्यानल र ५ हजार नगद उपलब्ध गराइएको उनले बताए । स्थानीयको आयआर्जनमा सघाउन चारवटा उपभोक्ता समितिअन्तर्गत समूह बनाएर २/२ लाख रुपैयाँ दरले बीउ पुँजी उपलब्ध गराएर बचत सुरुवात गरिएको उनले बताए । उनले तराई भू–परिधि कार्यक्रम (ताल) र प्रकृति संरक्षण कोषले आयआर्जनका कार्यक्रम सञ्चालन गरेको बताउँदै पर्यटन प्रवर्द्धन गरेर चुरेका बासिन्दाको जीविकोपार्जनमा सघाउनुपर्ने तर्क सुनाए ।",
            "बर्दिया निकुञ्जका प्रमुख संरक्षण अधिकृत अशोक रामले उत्तरी क्षेत्र भौगोलिक रूपमा विकट रहेकाले त्यहाँका बासिन्दाको जीवन कष्टकर रहेको बताए । तर, स्थानीयले अभाव सहेर पनि संरक्षणमा योगदान पुर्‍याइरहेको उनले बताए । ‘सहजै हतियार बुझाएकाले छिटफुटबाहेक चोरी सिकारका घटना भएका छैनन्,’ उनले भने, ‘संरक्षणमा योगदान पुर्‍याउने जनताको जीवनस्तर उकास्ने निकुञ्जको पनि दायित्व हो ।’ उनका अनुसार स्थानीयले उत्तरी क्षेत्रबाट २ सय ४२ थान बन्दुक बुझाएका थिए । ‘बजेट अभाव भएकाले कतिपय आयआर्जनका कार्यक्रम सञ्चालन गर्न सकेका छैनौं,’ उनले भने, ‘मध्यवर्ती अन्तर्गतका १९ उपभोक्ता समितिलाई १० लाखका दरले १ करोड ९० लाख रुपैयाँ बाँडफाँट गरेका छौं ।’",
            ""
        ]
    },
    {
        "headline": "बालाचतुर्दशीमा पशुपति परिसरमा शतबीज छर्नेको भीड",
        "summary": "सोमबार बिहान विभिन्न शिवालयमा गई भक्तजनहरूले बालाचतुर्दशी पर्व मनाएका छन् । प्रत्येक वर्ष मार्गशीर्ष कृष्ण चतुर्दशीका दिन बिहान शतबीज छरी बालाचतुर्दशी मनाइन्छ । त्रयोदशीको दिन आइतबार बेलुकीदेखि दिवङ्गत पितृका नाममा अखण्ड दीपदान गरी बसेका भक्तजनले सोमबार पितृको सद्गतिको कामना गर्दै शतबीज छरे । यस अवसरमा पशुपतिनाथ मन्दिरलगायत देशभरका शिव मन्दिरमा भक्तजनको भिड लागेको थियो ।",
        "link": "https://ekantipur.com/photo_feature/2023/12/11/a-crowd-scatters-shatbees-in-pashupati-premises-on-balachaturdashi-54-43.html",
        "time": [
            "मंसिर २५, २०८०"
        ],
        "writer": [
            "तस्बिर : सन्जोग मानन्धर"
        ],
        "writer url": [
            "https://ekantipur.com/author/author-18013"
        ],
        "image": [],
        "paragraphs": []
    },
    {
        "headline": "कोइरालाले बोलाएको बैठकबारे महामन्त्रीद्वय बेखबर",
        "summary": "कांग्रेसमा प्रतिपक्ष धार कमजोर भएको भनेर आलोचना खेपिरहेका बेला नेता शेखर कोइरालाले मंसिर २६ गते आफ्नो समूहको बैठक बोलाएका छन् । आसन्न महासमिति बैठकमा उठाउनुपर्ने एजेन्डाहरूका विषयमा छलफल गर्न भन्दै कोइरालाले इतरपक्षका पार्टी पदाधिकारी, केन्द्रीय सदस्य, सांसद र महाधिवेशनमा पदाधिकारीका प्रत्याशीसहितलाई बोलाएका हुन् ।",
        "link": "https://ekantipur.com/news/2023/12/11/the-chief-minister-is-unaware-of-the-meeting-called-by-koirala-02-16.html",
        "time": [
            "मंसिर २५, २०८०"
        ],
        "writer": [
            "कुलचन्द्र न्यौपाने"
        ],
        "writer url": [
            "https://ekantipur.com/author/author-9245"
        ],
        "image": [
            null
        ],
        "paragraphs": [
            "काठमाडौँ — कांग्रेसमा प्रतिपक्ष धार कमजोर भएको भनेर आलोचना खेपिरहेका बेला नेता शेखर कोइरालाले मंसिर २६ गते आफ्नो समूहको बैठक बोलाएका छन् । आसन्न महासमिति बैठकमा उठाउनुपर्ने एजेन्डाहरूका विषयमा छलफल गर्न भन्दै कोइरालाले इतरपक्षका पार्टी पदाधिकारी, केन्द्रीय सदस्य, सांसद र महाधिवेशनमा पदाधिकारीका प्रत्याशीसहितलाई बोलाएका हुन् ।",
            "",
            "एजेन्डा र बैठक राख्ने मितिका बारेमा परामर्श नभई एकल ढंगले निर्णय भएको भन्दै थापा बैठकमा उपस्थित हुने कि नहुने भन्नेमा द्विविधामा रहेको उनी निकट एक केन्द्रीय सदस्यले बताए । उनका अनुसार बैठक बोलाउनुअघि नै थापाको सोही दिन बारा जिल्लामा कार्यक्रम तय भइसकेको छ । ‘कार्यक्रम रोकेर बैठकमा जाने कि नजाने भन्नेबारेमा उहाँले निर्णय गर्नुभएको छैन,’ उनले भने । तर, कोइरालाले बैठकका बारेमा छलफल गर्न खोज्दा थापाले टेलिफोन नउठाएको आफू निकट नेताहरूसँग गुनासो गर्दै आएका छन् ।",
            "अविश्वासको विभिन्न उतारचढावबीच कोइराला र थापाबीच पछिल्लो पटक दरार आउनुमा कोशी प्रदेशको मुख्यमन्त्री नियुक्तिको मुद्दा कारण बनेको थियो । त्यसपछि दुई नेताबीच औपचारिक तहमा संवाद हुन सकेको छैन । दुई महिनाअघि कोइरालाको बलमा कोशीमा केदार कार्की पार्टीभित्रै ‘विद्रोह’ गरेर मुख्यमन्त्री नियुक्ति भएका थिए । त्यसै प्रकरणलाई लिएर थापाले सार्वजनिक रूपमै कोइराला र पार्टी सभापति शेरबहादुर देउवाको कार्यशैलीप्रति असन्तुष्टि जनाउँदै आएका छन् ।",
            "‘हालै बुटवल र ओखलढुंगामा भएका सार्वजनिक कार्यक्रममा भएको भेटबाहेक दुई नेता भेटेर कुराकानी हुन सकेको छैन । हामीले बैठक बोलाउनुअघि दुवै महामन्त्रीसँग भेटेर छलफल गर्नुहोस् भनेर सुझाव दिएको हो । उहाँले कुराकानी गर्नु भएको हो कि होइन भन्ने जानकारी भएन । तर, महामन्त्रीसँग परामर्श र छलफल नै नगरी बैठक बोलाइएको भए राम्रो सन्देश जाँदैन,’ संस्थापन इतरपक्षीय अर्का एक नेताले भने, ‘शेखर दाइ र महामन्त्रीले सानो मन राखेर हुँदैन । यसले पार्टीभित्रको प्रतिपक्ष धारलाई कमजोर बनाउँछ ।’",
            "इतरपक्षकै नेताहरूले थापालाई मात्रै नभएर अर्का महामन्त्री विश्वप्रकाश शर्मालाई समेत आफ्नो समूहमा जोड्न दबाब दिँदै आएका छन् । त्यही दबाबले यसअघिको बैठकमा कोइरालाले शर्मालाई समेत बैठकमा डाकेका थिए । तर एजेन्डा र कार्यदिशाका बारेमा छुट्टै परामर्श नगरी एकैचोटि बैठकमा बोलाएको कारण देखाएर शर्मा गएनन् । यतिबेला इलाममा रहेका शर्माले आफूलाई बैठकबारे जानकारी नभएको बताए । ‘मलाई निम्तो छैन । म जिल्लाका कार्यक्रममा बाहिर छु । २६ गते बेलुका मात्रै आउँछु,’ शर्माले भने, ‘राजधानी बाहिर भएकाले पनि होला बैठक राखेको बारेमा जानकारी भएन ।’",
            "कोइरालाले आफ्नो समूहको बैठक राख्नेबित्तिकै १५ औं महाधिवेशनलाई लक्षित बनाएर मंसिर २८ देखि नै जिल्लाका कार्यक्रममा निस्कने आफूनिकट नेताहरूलाई बताएका छन् । कोइरालानिकट केन्द्रीय सदस्य गोविन्द पोखरेलका अनुसार पार्टीका गतिविधि र कांग्रेसबाट जितेका प्रदेश र पालिकाका जनप्रतिनिधिहरूको कामको प्रभावकारिताका बारेमा जानकारी लिने उद्देश्यले अभियान सुरु हुन लागेको हो । ‘कांग्रेसबाट जितेका जनप्रतिनिधिहरूले गर्ने आधारमा पार्टीको इमेज बन्ने हुन्छ । जिल्लामा जाँदा प्रदेश र स्थानीय तहका प्रतिनिधिहरूले के–के काम गरे, संघले प्रदेश र स्थानीय तहलाई दिनुपर्ने अधिकार के–कति दियो ? जनताको आकांक्षालाई सम्बोधन हुने काम भइरहेको छ कि छैन भन्नेबारेमा बुझ्ने काम हुन्छ,’ पोखरेलले भने, ‘अर्को पार्टी गुट उपगुटलाई भन्दा पनि यो अभियान समग्र कांग्रेसलाई जोड्ने काम हुन्छ ।’",
            "कोइरालाको यो अभियान पार्टीको आगामी १५ औं महाधिवेशनका लागि ‘वार्मअप’ रहेको कतिपय नेताहरूले बताएका छन् । ‘जनप्रतिनिधिका काममा प्रभावकारिता बढाउन बल पुर्‍याउने कामले पार्टीकै इमेज बनाउने हो । पार्टीको क्रियाशीलता देखिएन । क्रियाशीलता बढाएर समयको चुनौतीसँग लड्न सक्ने कांग्रेस बनाउने पनि हो,’ पोखरेलले थपे । उनले प्रतिपक्ष नेताले दुवै महामन्त्रीलाई जोडेर हिँड्नुपर्ने बताए ।",
            "कोइरालानिकट सांसद राजेन्द्र बजगाईंका अनुसार २६ को बैठकमा महामन्त्री उपस्थित नभएमा दुई नेताको बाटो अलग–अलग हुने दाबी गर्छन् । ‘कांग्रेसमा शेखर कोइराला र गगन थापाको बाटो कता जान्छ भन्ने मंसिर २६ गतेको बैठकले एउटा सन्देश दिन्छ । आफ्नै शक्ति परीक्षणका लागि पनि कोइरालाले बैठक राखेको हुन सक्छ,’ उनले भने ।",
            ""
        ]
    },
    {
        "headline": "मधेशका माग पूरा गर्न प्रधानमन्त्रीले मागे भाका",
        "summary": "संविधानको एकल सूचिमा रहेको अधिकार सुम्पन माग गर्दै आएको मधेश प्रदेश सरकारलाई प्रधानमन्त्री पुष्पकमल दाहालले ‘केही समय कुर्न' आश्वासन दिएका छन् । मधेश प्रदेश सरकारले ३० दिनको म्याद दिँदै नभए आन्दोलन थाल्न दिएको चेतावनीको समयसीमा गत शनिबार सकिएको छ ।",
        "link": "https://ekantipur.com/pradesh-2/2023/12/11/the-prime-minister-asked-to-meet-the-demands-of-the-madhesh-government-41-55.html",
        "time": [
            "मंसिर २५, २०८०"
        ],
        "writer": [
            "अजित तिवारी"
        ],
        "writer url": [
            "https://ekantipur.com/author/author-AjitTiwari-beh1t"
        ],
        "image": [
            "https://assets-cdn-api.kantipurdaily.com/thumb.php?src=https://assets-cdn.kantipurdaily.com/uploads/source/news/kantipur/2023/third-party/pm-11122023092122-1000x0.jpg&w=1000&h=0"
        ],
        "paragraphs": [
            "जनकपुर — संविधानको एकल सूचिमा रहेको अधिकार सुम्पन माग गर्दै आएको मधेश प्रदेश सरकारलाई प्रधानमन्त्री पुष्पकमल दाहालले ‘केही समय कुर्न' आश्वासन दिएका छन् । मधेश प्रदेश सरकारले ३० दिनको म्याद दिँदै नभए आन्दोलन थाल्न दिएको चेतावनीको समयसीमा गत शनिबार सकिएको छ ।",
            "",
            "प्रदेस संसद्का संसदीय दलका नेतासहित मुख्यमन्त्री सरोजकुमार यादवले आइतबार प्रधानमन्त्री दाहालसित भेटेर समयसीमा सकिएकाले आफूहरु आन्दोलनको तयारीमा रहेको बताएका थिए।",
            "तर, प्रधानमन्त्री दाहालले संघीयतालाई संस्थागत र बलियो बनाउने आफ्नो चाहना पनि रहेको भन्दै यस मामिलामा सबै दलसित छलफल गर्नुपर्ने भएकाले केही समय कुर्न आग्रह गरेका थिए ।",
            "भेटघाटमा सहभागी माओवादी(केन्द्र)का संसदीय दलका नेता भरतप्रसाद साहले मधेश प्रदेश सरकारले राखेको मागप्रति प्रधानमन्त्री दाहाल सकारात्मक रहेको बताए ।",
            "‘प्रधानमन्त्रीज्यूले थप छलफल गर्नुपर्ने भएकाले केही समय दिन भन्नुभएको छ,’ माओवादी नेता साहले कान्तिपुरसँग भने,‘प्रधानमन्त्रीज्यूको आश्वासनप्रति हामी सकारात्मक छौं । दुई–चार दिनमा मधेश प्रदेशका सबै दलसित छलफल गरेर समय दिने वा आन्दोलन थाल्नेबारे निर्णय हुनेछ ।’",
            "मधेश प्रदेश सरकारले प्रहरी समायोजन र सिडिओ प्रदेश मातहत हुनुपर्ने, प्रदेशलाई मुद्दा अभियोजनसम्बन्धी अधिकार दिनुपर्ने, प्रदेशबाटै सचिव र प्रशासकीय अधिकृतको खटनपटन हुनुपर्ने, सरकारी तथा सार्वजनिक जग्गाको उपभोग र प्रयोगमा प्रदेश सरकारको अधिकार हुनुपर्ने, गुठी जग्गा व्यवस्थापन प्रदेश सरकारबाटै र अन्तर सरकारी बित्त व्यवस्थापनमा संशोधन लगायतका माग राख्दै प्रधानमन्त्री दाहाललाई ३० दिनको समय दिएको थियो । तर, प्रधानमन्त्री दाहालले थप समय मागेपछि मधेश प्रदेश सरकार अलमलमा परेको छ । आन्दोलन थाल्ने कि प्रधानमन्त्रीलाई समय थप्ने विषयमा निर्क्यौल नहुँदा मधेश प्रदेशका मुख्यमन्त्री यादवसहित सबै दलका संसदीय दलका नेता काठमाडौंमै रोकिएका छन् ।",
            "मुख्यमन्त्रीसहितको संसदीय दलका नेताहरुले प्रधानमन्त्री दाहाल, कांग्रेसका सभापति शेरबहादुर देउवा, नेकपा एमालेका अध्यक्ष केपी शर्मा ओली, नेकपा(एस)का अध्यक्ष माधवकुमार नेपाल, जनता समाजवादी पार्टीका अध्यक्ष उपेन्द्र यादव र लोकतान्त्रिक समाजवादी पार्टीका अध्यक्ष महन्थ ठाकुरलाई आइतबार नै भेटेर संविधानले प्रदेश सरकारलाई दिएको अधिकार सुम्पने वातावरण बनाइदिन आग्रह गरेको थियो । मुख्यमन्त्री यादवले अघिल्लो साता प्रदेश सभाबाट पारित भएको एमालेको संकल्प प्रस्तावबारे पनि दलका शीर्ष नेताहरुलाई जानकारी गराएको थियो ।",
            "एमालेका प्रमुख सचेतक हरिनारायण महतोले ‘संघीय लोकतान्त्रिक व्यवस्थालाई बलियो बनाउन प्रदेश सरकारको अधिकार प्राप्तिका लागि नेपाल सरकारसँग यथाशीघ्र पहल गर्न प्रदेश सरकारलाई निर्देशन दिने’ संकल्प प्रस्ताव पेश गर्दा प्रदेश सभाको बैठकले सर्वसम्मतले पारित गरेको थियो ।",
            "‘संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, स्थायित्व, सुशासन, विकास र समृद्धिको आकांक्षा पूरा गर्ने मुख्य ध्येयकासाथ संविधानसभाबाट पारित संविधान निर्माण भएको आठ वर्ष बितिसक्यो,’ प्रधानमन्त्रीलाई ३२ दिनअघि बुझाइएको ध्यानाकर्षण पत्रमा भनिएको छ,‘प्रदेश सरकारले संविधानको एकल सूचीमा रहेको अधिकार प्रयोग गर्न नपाउँदा प्रदेशको शान्ति सुरक्षा, सुशासन र प्रशासनमा समस्या देखिएको छ । प्रधानमन्त्रीज्यूले प्रदेशलाई अधिकार सम्पन्न बनाउन र संघीयतालाई प्रभावकारी लागू गर्न अविलम्ब परिणाममुखी दिशानिर्देशका लागि अनुरोध गर्दछौं ।’",
            ""
        ]
    },
    {
        "headline": "विद्युत प्राधिकरणको लापरबाहीले ज्यान गुमाउँदै स्थानीय",
        "summary": "गत शनिबार बिहान खेतमा पानी लगाउन गएको बेला केदारस्युँ गाउँपालिका –१ बिलीका २५ वर्षीय रामकुमार भण्डारीको करेन्ट लागेर मृत्यु भयो । शनिबार बिहान चौडामबगरनजिक पर्ने धामीराटी सिंचाई कुलोबाट गहुँ खेतमा पानी लगाउन गएका उनको घटनास्थल मै ज्यान गएको हो ।",
        "link": "https://ekantipur.com/pradesh-7/2023/12/11/locals-are-losing-their-lives-due-to-the-negligence-of-the-electricity-authority-39-02.html",
        "time": [
            "मंसिर २५, २०८०"
        ],
        "writer": [
            "वसन्तप्रताप सिंह"
        ],
        "writer url": [
            "https://ekantipur.com/author/author-19711"
        ],
        "image": [
            "https://assets-cdn-api.kantipurdaily.com/thumb.php?src=https://assets-cdn.kantipurdaily.com/uploads/source/news/kantipur/2023/third-party/current-bajhang-11122023082422-1000x0.jpg&w=1000&h=0"
        ],
        "paragraphs": [
            "बझाङ — गत शनिबार बिहान खेतमा पानी लगाउन गएको बेला केदारस्युँ गाउँपालिका –१ बिलीका २५ वर्षीय रामकुमार भण्डारीको करेन्ट लागेर मृत्यु भयो । शनिबार बिहान चौडामबगरनजिक पर्ने धामीराटी सिंचाई कुलोबाट गहुँ खेतमा पानी लगाउन गएका उनको घटनास्थल मै ज्यान गएको हो ।",
            "",
            "१० बजेतिर गहुँ खेतमा पानी लगाउन घरबाट निस्किएका भण्डारी अबेर सााझसम्म पनि घर नफर्केपछि आफन्तले खोजी गर्दा चौडामबगरको कान्द्वाल भीरमा रात आठ बजेतिर मृत फेला परेका थिए । घटनास्थलमा पुगेका जिल्ला प्रहरी कार्यालयका प्रहरी निरिक्षक दिपेश चौधरीले विद्युतको हाइटेन्सन तार टाउकोले छुन सक्ने ठाउँमा रहेको र निहुरिएर उठ्ने क्रममा तारमा छोइएर करेन्ट लागेको हुन सक्ने बताए ।",
            "केदारस्युँ गाउँपालिकामा करेन्ट लागेर स्थानीयले ज्यान गुमाएको यो पहिलो घटना भने होइन । यस अघि २०७८ साल साउनमा वडा‍-१ कै ४८ वर्षिया उजलीदेवी बोहराको पनि राष्ट्रिय प्रशारण लाइन मै करेन्ट लागेर मृत्यु भएको थियो । घाँस काटन जानेक्रममा केदारस्युँको गाज्रा भन्ने बाटोमा हिंडिरहेको बेला विद्युतको पोलमा छोइदा करेन्ट लागेर उनको पनि घटनास्थलमै ज्यान गएको थियो ।",
            "लापरबाहीपूर्वक विद्युतको तार छोडिएका कारण यहाँ करेन्ट लागेर घाइते भएका घटनाहरु पनि दोहोरिरहेका छन् । गएको कार्तिक महिनामा मात्रै यही वडाकी २२ वर्षिया महिन्द्रा साँउद भण्डारी पनि करेन्ट लागेर घाइते भएकी थिएन् । डालेघाँस काट्न रुख चढेका बेला सिमलको रुखमा छोइएको विद्युतको तारको झड्का लागेर उनी जयपृथ्वी राजमार्गमा खसेकी थिएन । उनको अहिले पनि उपचार भइरहेको छ ।",
            "२०७७ साल चैत महिनामा केदारस्युँ गाउँपालिका –१, कापडी गाउँकी १३ वर्षिया कौसल्या भण्डारी पनि करेन्ट लागेर गम्भीर घाइते भएकी थिइन् । गोठालो गएकोले विद्युतको तार खुट्टाले छोइँदा उनलाई झड्का लागेको थियो । लामो समय उपचार गरेपछि उनी अहिले हिँडडुल गर्न सक्ने भएको उनको परिवारले जानकारी दिएको छ ।",
            "विद्युत प्राधिकरणले लापरवाहीपूर्वक तार छोडेका कारण पटकपटक दुर्घटना भइरहेको भएपनि सुरक्षाका उपाय अबलम्बन नगरेको स्थानीयले आरोप लगाएका छन् । ‘केदारस्युँको- १ मा मात्रै दर्जनौं ठाउँमा लापरबाहीपूर्वक तार छोडिएको छ । ढलेका पोल पनि उठाइएका छैनन् । बेताल माध्यमिक विद्यालयका शिक्षक दीर्घ भण्डारीले भने ‘करेन्ट लागेर मान्छेहरु मर्न थाले । घाइते हुन थाले व्यवस्थित गरिदिनुहोस भन्दा प्राधिकरणले सुन्दैन ।' उनले शनिबार भएको घटनामा प्रहरीले घटनास्थलको नाप गर्दा विद्युतको तार जमिनबाट ५ फिट ९ इन्च मात्रै उचाईंमा रहेको पाइएको र सीधा उभिँदा मृतकको तालुमा करेन्ट लागेको हुनसक्ने बताए ।",
            "केदारस्युँ गाउँपालिका-१, का स्थानीयका अनुसार नारुगौंडा र तुसारी झार भन्ने ठाउँमा विद्युतको पोल बांङगो भएर तार लत्रिएको छ महिना भैसक्दा पनि व्यवस्थित गरिएको छैन । यही वडाको चौडाम गाउँको तोलेनी, बिलैबगर, जुडे ओडार र नाथ बस्तीनजिक तारको उचाई जमिनबाट छ फिट भन्दा कम रहेको र यहाँ पनि दुर्घटनाको सम्भावना छ । सोही वडाको पथुडा, नुवाँपनाला, चौडाम बगर र सिमल रुख भन्ने ठाउँमा विद्युतको तारले हरियो रुखलाई छोएको हुनाले दुर्घटनाको जोखिम रहेको छ ।",
            "वडा कार्यालयले यहाँको समस्याको बारेमा लिखित र मौखिक रुपमा जानकारी दिएको भएपनि विद्युत प्राधिकरणले वास्ता नगर्दा पटकपटक दुर्घटना भइरहेको वडा नम्बर १ का वडा अध्यक्ष वीरबहादुर भण्डारीले बताए । ‘यो-यो ठाउँमा समस्या छ भनेर हामीले प्राधिकरणलाई पटक-पटक भन्दै आएका छौं । मौखिक रुपमा भन्दा नमानेपछि तीन महिना अगाडि त पत्रै काटेर पनि अनुरोध गर्यौं',भण्डारीले भने, ‘हाम्रो अनुरोधलाई उहाँहरुले वास्तै गर्नु भएन । आज यस्तो घटना भयो ।'",
            "प्राधिकरणको लापरबाहीले गर्दा वडाभरी नै विद्युतीय धराप विच्छ्याए जस्तो भएको र कुन बेला दुर्घटना हुने हो भन्ने डरले स्थानीय त्रसित भएको उनले बताए ।",
            "यता नेपाल विद्युत प्राधिकरणको बझाङ वितरण केन्द्रका प्रमुख सुजन खड्का भने विद्युतको तार जमिन नजिक रहेको कुरा कतैबाट जानकारी नआएको कारण दुर्घटना भएको बताए ।",
            "‘यो पाँच वर्ष पहिला निर्माण भएको लाइन हो । ठाउँ ठाउँमा बिग्रिएको छ । जोखिम रहेको ठाउँमा हामीले आफैं पत्ता लगाएर पनि तारलाई व्यस्थित गर्ने गरेका छौं,' उनले भने, ‘शनिबार घटना भएको ठाउँमा हामीलाई कसैले जानकारी पनि गराएन । भिरमा भएकोले हाम्रो पनि नजर परेन । त्यसैले दुर्घटना भयो ।' उनले विद्युतको तार कतै जोखिमपूर्ण अवस्था रहेको भए तत्काल व्यवस्थित गरिने समेत बताए ।",
            "",
            ""
        ]
    },
    {
        "headline": "जाँचबुझ आयोग सुस्त, सुन तस्करी तीव्र",
        "summary": "त्रिभुवन अन्तर्राष्ट्रिय विमानस्थलबाट ब्रेक सु र विद्युतीय चुरोट (भेप) मा लुकाइछिपाइ ल्याएको सुन प्रकरणको जाँचबुझ तथा संलग्न व्यक्तिमाथि कारबाही गर्न माग गर्दै प्रतिपक्षी एमालेले करिब एक महिना संसद् अवरुद्ध गरेपछि गठन भएको उच्चस्तरीय आयोगको काम सुस्त छ तर तस्करहरूले आफ्नो धन्दा भने उच्च गतिमा अघि बढाएका छन् । पछिल्लो ५ दिनमै ४ पटक गरी साढे २९ किलो अवैध सुन बरामद भएको छ । ",
        "link": "https://ekantipur.com/news/2023/12/11/commission-of-inquiry-slows-down-gold-smuggling-accelerates-31-57.html",
        "time": [
            "मंसिर २५, २०८०"
        ],
        "writer": [
            "सुदीप कैनी"
        ],
        "writer url": [
            "https://ekantipur.com/author/author-11274"
        ],
        "image": [
            null
        ],
        "paragraphs": [
            "काठमाडौँ — त्रिभुवन अन्तर्राष्ट्रिय विमानस्थलबाट ब्रेक सु र विद्युतीय चुरोट (भेप) मा लुकाइछिपाइ ल्याएको सुन प्रकरणको जाँचबुझ तथा संलग्न व्यक्तिमाथि कारबाही गर्न माग गर्दै प्रतिपक्षी एमालेले करिब एक महिना संसद् अवरुद्ध गरेपछि गठन भएको उच्चस्तरीय आयोगको काम सुस्त छ तर तस्करहरूले आफ्नो धन्दा भने उच्च गतिमा अघि बढाएका छन् । पछिल्लो ५ दिनमै ४ पटक गरी साढे २९ किलो अवैध सुन बरामद भएको छ । ",
            "",
            "शनिबार राति फ्लाई दुबईको उडानबाट ल्याइएको साढे६ किलो अवैध सुन तौलिइँदै र उक्त सुन लुकाई ल्याउने इजिप्टका नागरिक सेरिफ मोहम्मद ल्यासिन ।",
            "एमालेले साउन १० देखि संसद् अवरुद्ध गरेपछि जाँचबुझ आयोग गठन गर्न भदौ ६ मा संसद्का ७ दलबीच सहमति भएको थियो । त्यही आधारमा असोज १४ मा गठित आयोगको तीनमहिने म्याद पुस १४ मा सकिँदै छ । आयोगलाई सुन तस्करीको समग्र जाँचबुझ मात्रै होइन, गिरोह र यसमा संलग्नलाई पक्राउ गरेर अनुसन्धान गर्न सक्ने अधिकारसमेत दिइएको छ । यही कार्यादेशभित्र रहेर जाँचबुझ भइरहेको आयोगको दाबी छ ।",
            "उच्च अदालतका पूर्वन्यायाधीश डिल्लीराज आचार्यको संयोजकत्वमा गठित उच्चस्तरीय आयोगमा किशोरजंग कार्की, प्रेमराज जोशी र सहकुल थापा सदस्य छन् । जाँचबुझ आयोगले विगतका ओसारपसारमा संलग्नसँग सोधपुछ गर्ने, कागजी प्रमाण जुटाउने, स्थलगत भ्रमण, सरोकारवालासँग भेटघाट र विज्ञबीच परामर्श लिएको छ । तर म्याद अब करिब २० दिन मात्र बाँकी छ ।",
            "‘नेपाली अभियुक्तसँग बयान लिइसक्यौं । तारिख र धरौटीमा रहेकासँग लिँदै छौं । ओसारपसारमा संलग्न विदेशीसँग सोधपुछ बाँकी नै छ,’ आयोगका एक सदस्यले भने, ‘विज्ञ र सरोकारवालासँग सोधपुछ सक्यौं, अनुसन्धान अधिकृत, अभियोजनकर्तासँग बाँकी छ ।’ ३ महिने कार्यादेश पाएको आयोगको कार्यक्षेत्र बृहत् भएकाले २ महिना अनुसन्धानमै बितेको ती सदस्यको भनाइ छ । ‘अवैध सुन आउने मुख्य स्थान त्रिभुवन अन्तर्राष्ट्रिय विमानस्थल, रसुवाको केरुङ, तातोपानी, दोलखालगायत नाकाको स्थलगत निरीक्षणमा धेरै समय खर्च भयो,’ उनी भन्छन् ।",
            "सरकारले आयोग गठन गरेपछि पर्याप्त सहयोग नगर्दा पनि ढिलासुस्ती हुन पुगेको आयोगका सदस्यहरू गुनासो गर्छन् । सरकारले मंसिर पहिलो साता मात्र आयोगलाई आवश्यक कर्मचारी उपलब्ध गराउने निर्णय गरेको थियो । निर्णय गरे पनि अझै कर्मचारी हाजिर हुन आएका छैनन् । मंसिर ७ गते सरकारले आयोगमा उपसचिव, सरकारी वकिल, राजस्व उपसचिव र प्रहरी नायब उपरीक्षक गरी ४ जना अधिकृतस्तरका कर्मचारी उपलब्ध गराउने निर्णय गरेको थियो । यसअघिका फैसला, संलग्नको कल डिटेल, पूर्वछानबिन समितिका प्रतिवेदन अध्ययन गर्न समय लाग्ने र आयोगको क्षेत्राधिकार पनि बृहत् भएकाले ढिलाइ भएको उनले बताए ।",
            "आयोग यसअघिको सुन ओसारपसारको छानबिनमा केन्द्रित भइरहँदा विमानस्थलकै बाटो नयाँ तरिकाले धमाधम सुन भित्रिरहेको छ । बिहीबार १४ किलो सुनसहित समातिएका गोरखा बारपाकका चन्द्र घले स्वयंले तेस्रो पटक दुबईबाट सुन ल्याएको सोधपुछका क्रममा बताएका छन् । शनिबार राति पनि फ्लाई दुबईको उही उडान (एफजेड ५७३) बाट ल्याइएको साढे ६ किलो अवैध सुन भन्सार जाँचपास भइसकेपछि बरामद भएको छ । बोकेर ल्याउने इजिप्टका नागरिक सेरिफ मोहम्मद ल्यासिनसहित दुई सुडानी नागरिकलाई प्रहरीले नियन्त्रणमा लिएको छ ।",
            "विमानस्थल प्रहरी प्रमुख डीआईजी अर्जुन चन्द ठकुरका अनुसार एक दिनको फरकमा विमानस्थलबाट सुन भित्र्याउने तरिका भने उस्तै छ । ‘बिहीबारजस्तै शनिबार पनि ज्याकेटभित्रको वस्त्रमा ६ किलो अर्धठोस सुन बोकेर ल्याएका रहेछन्,’ डीआईजी ठकुरीले भने, ‘विमानस्थल आगमन टनेल प्रवेश गेटबाट सुन बरामद गरेका छौं । घलेले जस्तै इजिप्टियन नागरिकले पनि त्यही तरिकाले ज्याकेटको भित्रपट्टि फल्स बटम बनाई टेपले बेरेर बिस्कुट आकारका सुन बोकेका रहेछन् । टनेल गेटमा जाँच गर्दा फेला पर्‍यो ।’ प्रहरीका अनुसार बरामद ६ किलो सुन भन्सार जाँचपास भइसकेको थियो ।",
            "पछिल्ला घटनामा तस्करले सुन ओसार्न नौलो विधि अपनाएका छन् । आइतबार भन्सार विभागले गरेको सोधपुछमा चन्द्र घलेले यसअघि ३ पटकसम्म सुन ल्याएको मात्रै बताएनन्, ल्याएको सुन विमानस्थलको व्यावसायिक व्यक्तिहरूका लागि छुट्याइएको (सीआईपी कक्ष) शौचालयको डस्टबिनमा राखेर बाहिरिने गरेको बयानसमेत दिए ।",
            "सुन लिन दुबई पठाउने र ल्याएर शौचालयमा छाड्न लगाउने बारपाककै मीनबहादुर घले रहेको जवाफ चन्द्रले दिएको ती अधिकारीले सुनाए । ‘चन्द्रले ३ पटकसम्म सुन ल्याइसकेको बताएका छन्, भेटिएको प्रमाणमा उनी यसअघि पनि ३ पटकभन्दा बढी दुबई आउजाउ गरेको देखिन्छ,’ एक अनुसन्धान अधिकारीले कान्तिपुरसित भने, ‘त्यतिबेला ल्याएको सुन सीआईपी कक्षको डस्टबिनमा राखेर विमानस्थलबाट बाहिरिने गरेको बताएका छन् । त्यसपछि सुन कसले कहाँ लैजान्थ्यो, आफूलाई थाहा नहुने उनको भनाइ छ ।’",
            "उनले शौचालयमा छाडेको सुन सरसफाइ कर्मचारी फोहोरमैलासँगै विमानस्थल बाहिर पुर्‍याउने गरेको भन्सार अधिकारीहरूको प्रारम्भिक अनुमान छ । ती अधिकारीका अनुसार मीनबहादुरले भने चन्द्रको आरोप स्वीकार गरेका छैनन् । तर ह्वाट्सएपको कुराकानीमा मीनले नै चन्द्रलाई भिसा र प्लेन टिकट पठाउने गरेको भेटिएको छ ।",
            "साथै आरोपितहरूको प्रारम्भिक बयानका आधारमा सरकारी अधिकारीहरू सुन तस्करीको गिरोहले नेपाललाई ट्रान्जिट बनाएर दुबईको सुनलाई भारत पुर्‍याउने गरेको आशंका गर्छन् । ‘चन्द्रले भनेको कुरा मीनबहादुरमाथि छानबिन गर्दा मिल्दै गएको छ, मीनको मोबाइल सम्पर्क दुबई र भारतका सिमकार्डसँग भएको देखिन्छ । मोबाइलको कल डिटेल्स मगाएर पनि थप अनुसन्धान गर्न बाँकी छ । स्वदेशी, विदेशी को–कोसँग सम्पर्क छ । सबै खोज्छौं,’ एक अनुसन्धान अधिकृतले भने ।",
            "बिहीबार भने चन्द्र घले विमानबाट ओर्लेपछि सीआईपी कक्षमा पुग्न नपाउँदै सुराकीे आधारमा प्रहरी र भन्सार कर्मचारीले नियन्त्रणमा लिएर खानतलासी गर्दा सुन भेटिएको थियो । चन्द्रको बयानमा मीनबहादुर सोही दिन पक्राउ परेका थिए । चन्द्र घले बारपाक क्षेत्रमा भेडा, च्याङ्ग्रा डुलाउने र काठमाडौंमा मासु पसल सञ्चालक भएको खुलेको छ । उक्त सुन ल्याउन संलग्न र लगानीकर्तामाथि अनुसन्धान गर्न भन्सार विभागका उपसचिव मनिराम पौडेलको संयोजकत्वमा ६ सदस्यीय छानबिन समिति गठन गरिएको छ ।",
            "शनिबार सुन बोकेर ल्याउने इजिप्टका नागरिक सेरिफ मोहम्मद ल्यासिनसहित दुई सुडानी नागरिक पनि पक्राउ गरिएको डीआईजी ठकुरीले बताए । उनका अनुसार राति पौने १ बजे भन्सार पास भइसकेको अवस्थामा तस्करी गरेर ल्याएको सुन नियन्त्रणमा लिइएको हो । सुडानी नागरिकको सेरिफसँग शंकास्पद संलग्नता र निकटता देखिएपछि उनीहरूलाई नियन्त्रणमा लिएर अनुसन्धान भइरहेको प्रहरीले जनाएको छ । तर दोभासे नहुँदा आरोपीमाथि थप सोधपुछ गर्न नसकिएको प्रहरी भनाइ छ ।",
            "प्रहरीको काठमाडौं उपत्यका अपराध अनुसन्धान कार्यालयले न्युरोड र नागढुंगा नाकाबाट ५ दिनकै अवधिमा ९ किलो सुन नियन्त्रणमा लिएको छ । गत मंगलबार न्युरोडबाट ७ किलो सुन बरामद गरिएको अपराध अनुसन्धान कार्यालयका प्रवक्ता प्रहरी उपरीक्षक रवीन्द्र रेग्मीले बताए । न्युरोडमा पदमप्रसाद पाण्डेले सञ्चालन गरेको ओम पल गोल्ड प्रालि र कैलाश ज्वेलर्स प्रालिबाट बिल–बीजकबिनाका सुनका गहना र टुक्राहरू नियन्त्रणमा लिइएको थियो । पाण्डेको साथबाट ४१ सय अमेरिकी डलर र ३९ लाख नेपाली रुपैयाँसमेत बरामद गरिएको छ । कैलाली घर भई स्वयम्भू बस्ने पाण्डेलाई समेत पक्राउ गरी गैरकानुनी रूपमा हुन्डीमार्फत वित्तीय कारोबार गरेको हुँदा अनुसन्धान र कारबाहीका लागि जिल्ला प्रहरी परिसर टेकु पठाइएको रेग्मीले बताए ।",
            "सुन र अमेरिकी डलरमा राजस्व छलीसम्बन्धी कसुरमा उनलाई कारबाही प्रक्रिया अघि बढेको प्रहरीले जनाएको छ । गत बिहीबार नै अपराध अनुसन्धान कार्यालयले काठमाडौंको नागढुंगा नाकाबाट २ किलो सुनसहित ३ जनालाई पक्राउ गरेको थियो । रसुवाको केरुङ नाकाबाट भन्सार छलेर तस्करी गरी ल्याएको सुन सुराकी सूचनाका आधारमा नियन्त्रणमा लिइएको रेग्मीले बताए । सुनसँगै रसुवाका विरु तामाङ, सुनील भुजेल र ग्यालछिरिङ तामाङलाई पक्राउ गरिएको छ । वाग्मती प्रदेशको ०१–०२८–२६९७ नम्बरको स्कार्पियो गाडीको गियर बक्समा बिस्कुट आकारको २ थान सुन लुकाएर ल्याइएको थियो । विमानस्थलबाट ल्याएको सुन बरामद हुन थालेपछि पछिल्लो समय रसुवा, दोलखा, सिन्धुपाल्चोक, गोरखालगायतका सीमानाका प्रयोग हुने क्रम बढेको प्रहरीले जनाएको छ ।",
            "गत असार २९ गते विमानस्थलबाट बाहिरिएको ६१ किलो सुन राजस्व अनुसन्धान विभागले बरामद गरेको थियो । त्यतिबेला ब्रेक सुमा रहेको सुन भन्सार जाँचपास गरेर सिनामंगल सडकमा पुगेको अवस्थामा बरामद गरिएको थियो । त्यसअघि विद्युतीय चुरोट भेपमा लुकाएर ९ केजी सुन ल्याइएको थियो । उक्त सुन तस्करी आरोपमा पूर्वसभामुख कृष्णबहादुर महराका छोरा राहुल पुर्पक्षका लागि थुनामा छन् । लगातार सुन तस्करीको घटना सार्वजनिक हुने र त्यसमा राजनीतिक नेतृत्वसमेत जोडिएपछि उच्चस्तरीय छानबिन समिति बनाउन संसद्मा माग भएको थियो ।",
            "त्यसपछि सरकारले पूर्वन्यायाधीशको संयोजकत्वमा छानबिन समिति बनाएको हो । गत भदौ ३ र असोज १३ गते केरुङ रसुवा नाकाबाट ल्याएको ३ केजी, असोज १० र ११ गते दोलखा राङजिया नाकाबाट सडक मार्ग हुँदै ल्याइएको ७ केजी सुन बरामद गरिएको थियो । पछिल्लो १० वर्षमा तस्करी गरेर ल्याइएको ७ सय किलो सुन बरामद भएको प्रहरी प्रधान कार्यालयको तथ्यांक छ । सुन ओसारपसारमा संलग्न ५ सय ९९ जना पक्राउ परेका छन् । उक्त सुन ७ अर्बभन्दा बढी मूल्यको हो । सोही अवधिमा १ हजार १ सय २२ किलो अवैध चाँदीसमेत बरामद भएको छ ।",
            "",
            ""
        ]
    },
    {
        "headline": "अलैंचीको मूल्य प्रतिमन ७४ हजार",
        "summary": "अलैंचीको मूल्य प्रतिमन (४० किलो) ७५ हजार रुपैयाँ हाराहारी पुगेको छ । पूर्वी पहाडी जिल्लाका किसानको मुख्य आम्दानी स्रोत मानिने अलैंचीको मूल्य यस वर्ष सिजनको सुरुवातदेखि नै बढ्दो क्रममा रहेको अलैंची व्यवसायी महासंघले जनाएको छ ।",
        "link": "https://ekantipur.com/business/2023/12/11/the-price-of-cardamom-is-rs-74000-31-21.html",
        "time": [
            "मंसिर २५, २०८०"
        ],
        "writer": [
            "लक्ष्मी गौतम"
        ],
        "writer url": [
            "https://ekantipur.com/author/author-16680"
        ],
        "image": [
            "https://assets-cdn-api.kantipurdaily.com/thumb.php?src=https://assets-cdn.kantipurdaily.com/uploads/source/news/kantipur/2023/money-finance/alaichee11012352ka-11122023035150-1000x0.jpg&w=1000&h=0"
        ],
        "paragraphs": [
            "पाँचथर — अलैंचीको मूल्य प्रतिमन (४० किलो) ७५ हजार रुपैयाँ हाराहारी पुगेको छ । पूर्वी पहाडी जिल्लाका किसानको मुख्य आम्दानी स्रोत मानिने अलैंचीको मूल्य यस वर्ष सिजनको सुरुवातदेखि नै बढ्दो क्रममा रहेको अलैंची व्यवसायी महासंघले जनाएको छ ।",
            "",
            "विशेषतः कोशी प्रदेशका पहाडी जिल्लामा उत्पादन हुने अलैंचीको मूल्य आइतबार पाँचथरको फिदिममा प्रतिमन ७३ हजार र झापा बिर्तामोडमा ७४ हजार रुपैयाँमा किनबेच भयो ।",
            "बिर्तामोडमा उत्कृष्ट अलैंची प्रतिमन ७४ हजार, मध्यम ७३ हजार र सामान्य गुणस्तरको अलैंची ७२ हजार रुपैयाँमा किनबेच भइरहेको फिदिमका व्यवसायी खेम अधिकारीले जनाए । फिदिममा उत्कृष्ट अलैंची ७३ हजार, मध्यम ७२ हजार र सामान्य गुणस्तरका अलैंची ७१ हजार रुपैयाँमा किनबेच भइरहेको उनको भनाइ छ ।",
            "यस वर्ष सिजनको सुरुमा अलैंची प्रतिमन ५० हजार रुपैयाँ हाराहारीमा खरिदबिक्री भएको थियो । अहिले अलैंचीको मध्यम सिजन चलिरहेको छ । अलैंचीको उत्पादन भदौ दोस्रो सातादेखि सुरु हुन्छ । भदौदेखि कात्तिकसम्म बगानबाट निकालिने अलैंची प्रायः किसानले माघभित्रै बेचिसक्छन् । विगतका वर्षमा फागुनदेखि मात्रै मूल्य बढ्दा किसानले भाउ नपाउने समस्या रहेको फालेलुङ–८ का किसान मधुराज कुरुम्बाङले बताए ।",
            "अलैंची व्यवसायी भने यस्ता नगदे बालीको मूल्य अन्तर्राष्ट्रिय बजारबाटै निर्धारण भएर आउने टिप्पणी गर्छन् । ‘भारत र बंगलादेशसहितका बजारमा माग बढे मूल्य बढ्ने र माग घटे मूल्य पनि घट्ने हुन्छ,’ नेपाल उद्योग वाणिज्य महासंघका केन्द्रीय सदस्यसमेत रहेका अलैंची व्यवसायी दीपक नेपालले भने, ‘पछिल्लो समय भारत सिक्किम र भुटानमा पर्याप्त मात्रामा ठूलो दाना भएका अलैंची उत्पादन हुन थालेकाले सिजनमा नेपाली अलैंचीले भाउ पाउँदैन ।’",
            "अलैंची पाँचथर, ताप्लेजुङ, इलाम, संखुवासभा र धनकुटासहित पहाडी र उच्च पहाडी जिल्लामा उत्पादन हुन्छ । व्यवसायीका अनुसार अलैंचीलाई गुणस्तरका आधारमा क, ख र ग गरी तीन तहमा विभाजन गरिएको हुन्छ । ठूलो दाना, राम्ररी सुकेको र धूवाँ नलगाई सुकाएको अलैंचीलाई ‘क’ श्रेणीको मापदण्डमा राखिएको पनि उनले बताए । नेपालमा उत्पादित अलैंचीको बजार भारत हो । पूर्वी नेपालमा उत्पादित अलैंची झापाको बिर्तामोड हुँदै भारत छिर्छ । त्यसपछि भारतले तेस्रो मुलुक निर्यात गर्दै आएको छ । अलैंची पूर्वी पहाडी जिल्लाका किसानको आम्दानीको भरपर्दो स्रोत हो । अरू अन्न नफल्ने नहुने भिरालो खोल्सा र पाखा भित्तामा पनि उत्पादन हुने भएकाले यसलाई ‘खोल्साको सुन’ भनेर बोलाइने फिदिम–३ का किसान धनबहादुर राईको भनाइ छ ।",
            "अलैंची जस्तै अदुवा र अम्रिसो जस्ता नगदे बालीको न्यूनतम समर्थन मूल्य नतोकिँदा किसानलाई मर्का पर्ने गरेको किसान महासंघ पाँचथरका अध्यक्ष गणेश पोखरेल बताउँछन् । विशेषगरी पूर्वी पहाडका ताप्लेजुङ, पाँचथर, इलाम र संखुवासभाका किसानको प्रमुख आयस्रोत नै अलैंची हो । नेपालमा ७ हजार टन अलैंची उत्पादन हुने गरेको कृषि विभागको तथ्यांक छ । आर्थिक वर्ष ०७९/८० मा झापाको काँकडभिट्टा नाकाबाट मात्रै २ लाख बोरा अलैंची भारत निर्यात भएको थियो ।",
            ""
        ]
    },
    {
        "headline": "२१ महिनामा ग्वार्को फ्लाइओभरको प्रगति ३० प्रतिशत मात्र",
        "summary": "निर्माण थालेको २१ महिनामा ग्वार्को फ्लाइओभरमा ३० प्रतिशत मात्र प्रगति छ । ठेक्का भएको १३ महिनापछि डिजाइनमा समस्या आएपछि निर्माणको काम रोकिएको थियो । जसले गर्दा तोकिएकै समयमा काम नसकिने भएको हो । सम्झौताअनुसार निर्माणको म्याद आगामी फागुन १२ सम्म मात्र छ । अहिले निर्माणको गति बढे पनि समयमै काम सक्न कठिन रहेको सडक विभागअन्तर्गत गुणस्तर, अनुसन्धान तथा विकास केन्द्रले जनाएको छ ।",
        "link": "https://ekantipur.com/business/2023/12/11/only-30-progress-of-gwarco-flyover-in-21-months-32-08.html",
        "time": [
            "मंसिर २५, २०८०"
        ],
        "writer": [
            "विमल खतिवडा"
        ],
        "writer url": [
            "https://ekantipur.com/author/author-9014"
        ],
        "image": [
            null
        ],
        "paragraphs": [
            "काठमाडौँ — निर्माण थालेको २१ महिनामा ग्वार्को फ्लाइओभरमा ३० प्रतिशत मात्र प्रगति छ । ठेक्का भएको १३ महिनापछि डिजाइनमा समस्या आएपछि निर्माणको काम रोकिएको थियो । जसले गर्दा तोकिएकै समयमा काम नसकिने भएको हो । सम्झौताअनुसार निर्माणको म्याद आगामी फागुन १२ सम्म मात्र छ । अहिले निर्माणको गति बढे पनि समयमै काम सक्न कठिन रहेको सडक विभागअन्तर्गत गुणस्तर, अनुसन्धान तथा विकास केन्द्रले जनाएको छ ।",
            "",
            "इन्जिनियरिङ प्रोक्योरमेन्ट एन्ड कन्स्ट्रक्सन (ईपीसी) मोडलअन्तर्गत ठेक्का भएको हो । यसमा डिजाइनदेखि निर्माणको काम ठेक्का लिने कम्पनीले नै गर्नुपर्छ । त्यसैले निर्माणका क्रममा प्राविधिक समस्या देखिएपछि मुख्य काम रोकेर निर्माण व्यवसायीलाई डिजाइन रिभाइज गर्न लगाइएको थियो । अहिले कोटेश्वरतर्फ फाउन्डेसनको काम सकेर पिलर निर्माणको तयारी भइरहेको केन्द्रका सिनियर डिभिजनल इन्जिनियर राकेश महर्जनले बताए ।",
            "‘पिलर निर्माणका लागि फर्मा राख्ने काम भइरहेको छ,’ उनले भने, ‘सातदोबाटोतर्फ फाउन्डेसन निर्माणका लागि डन्डी बाँध्ने काम हुँदै छ ।’ पहिलाभन्दा अहिले कामको रफ्तार बढेको छ । ‘निर्माणको गति बढेकाले व्यवसायीले तोकिएकै समयमा काम सक्छौं भनेका छन् । तर फागुनमै गाडी गुडाउने गरी काम सकिनेमा आशंका छ,’ उनले भने, ‘तोकिएकै समयमा काम नसकिने देखिएकाले हर्जाना लगाएरै भए पनि बढीमा असारसम्म काम सक्छौं ।’",
            "ठेक्का लगाउने निकायले कार्यादेश दिएको मितिबाट समयावधि गणना हुन्छ । यसअनुसार फ्लाइओभर निर्माणका लागि ०७८ फागुनमा कार्यादेश दिइएको थियो । सम्झौताअनुसार ०८० फागुन १२ भित्र निर्माणको काम सकिसक्नुपर्नेछ । डिजाइनमा समस्या आएपछि ठेकेदार कम्पनी आशिष–समानान्तर–रेलिगेर जेभीले मुख्य निर्माणको काम रोकेर डिजाइनमा पुनर्विचार (रिभाइज) गरेको थियो । रिभाइज डिजाइन सडक विभागले गत भदौ १० मा स्वीकृत गरेको थियो, जुन डिजाइनअनुसार १.२ मिटर व्यास र ३० मिटर लम्बाइका दुवै साइडमा १२/१२ वटा पाइल (पिलर) निर्माण गरिने उल्लेख भएसँगै त्यहीअनुसार निर्माणको काम भइरहेको छ ।",
            "अहिलेसम्म निर्माण व्यवसायीकै कारण निर्माणमा ढिलाइ भएको गुणस्तर, अनुसन्धान तथा विकास केन्द्रका निर्देशक नरेशमान शाक्यले बताए । ‘सुरुमा ढिलाइ भए पनि अहिले धमाधम काम भइरहेको छ,’ उनले भने, ‘निर्माण गरिएका सबै पाइलहरूको भार (लोड) परीक्षणको काम सकिसकेको छ ।’ उनका अनुसार सम्झौताअनुसार फागुनमै काम नसकिए पनि असारभित्र काम सकेर गाडी गुड्ने बनाइनेछ । ‘म्याद थप गर्ने कि हर्जाना लगाएर काम लगाउनेबारे निर्माण व्यवसायीले पेस गर्ने डकुमेन्ट हेरेपछि थाहा हुन्छ,’ उनले भने, ‘अहिलेसम्म हेर्दा निर्माण व्यवसायीकै कारण ढिला भएको देखिन्छ ।’",
            "निर्माण व्यवसायीले पेस गर्ने डकुमेन्टमा हर्जाना नलगाई म्याद थप गर्नुपर्ने कुरा आए यसबारे राम्रोसँग छलफल गरेर मात्र निर्णय गरिने शाक्यको भनाइ छ । चार लेन सडकको बीच खण्डमा ३५ मिटर लामो पुल आवतजावतको संरचनासहित दूरी ५४० मिटर रहने फ्लाइओभरको ठेक्का रकम १७ करोड ६ लाख ८८ हजार रुपैयाँ हो । यसमध्ये पेस्कीका रूपमा १ करोड ३७ लाख २० हजार रुपैयाँ भुक्तानी भइसकेको छ ।",
            "यता सरकारले ०७९/८० को बजेट वक्तव्यमा उपत्यकाको ग्वार्को, सातदोबाटो र एकान्तकुनामा फ्लाइओभर निर्माण गर्ने र कोटेश्वर तथा नयाँ बानेश्वरमा अन्डरपास निर्माण थाल्ने उल्लेख गरे पनि ग्वार्कोबाहेक अन्यत्र काम सुरु भएको छैन । सातदोबाटो र एकान्तकुनामा फ्लाइओभर बनाउन १ अर्ब ३४ करोड रुपैयाँ लाग्ने जनाइएको छ ।",
            ""
        ]
    }
]